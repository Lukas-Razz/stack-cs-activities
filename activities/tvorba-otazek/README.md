# Tvorba testovacích otázek

tags: domácí úkol, kvíz, opakování, skupiny

## Abstrakt

Studenti v malé skupině tvoří testovací otázky, které slouží na opakování klíčových konceptů z předmětu. Tvorba probíhá za domácí úkol. Kvalitu vzniklých otázek zkontroluje cvičící nebo jiní studenti \(také doma\).

## Cíle

Student:

* zopakuje a lépe pochopí látku z přednášek nebo z minulých cvičení \(_remembering, understanding_\)
* vyzkouší roli "zkoušejícího" tvorbou vlastních otázek \(_creating_\)
* dostane zpětnou vazbu na svoji práci a případně navíc ohodnotí jiné studenty \(_evaluating_\)

## Parametry

* Čas:
  * Domácí příprava cvičícího: 1 min/1 otázku, pokud kontroluje otázky, které studenti připravili; jinak 0 min
  * Domácí příprava studenta: 30 až 50 minut na vymyšlení a sepsání 5 otázek, 10 minut na kontrolu otázek jiné skupině
  * Vykonání aktivity: 5 min diskuse
* Účastníci:
  * Počet: 2--20, pokud má jeden učitel kontrolovat otázky, které studenti připravili; jinak škáluje prakticky neomezeně
  * Rozdělení do skupin: dvojice anebo trojice
    * Samostatná práce není vhodná pro začátečníky \(sami bez dozoru nevymyslí až tak kvalitní otázky\)
* Prostředí:
  * Vhodný prostor: kdekoliv
  * Rozdělení prostoru: jakékoliv
* Proces: TODO
* Artefakty:
  * Materiály: zásady pro tvorbu testových otázek: TODO
  * Předměty: počítače, pokud se otázky sepisují online
* Dramaturgie:
  * Předmět: libovolný
  * Týden semestru: nejdříve 3. týden, až budou studenti trochu zaběhnutí a budou mít z čeho čerpat; obzvlášť vhodné před vnitrosemestrálkou nebo jako opakování na zkoušku
  * Z časových důvodů je vhodné na domácí úkol

## Vazby na jiné aktivity

* Rozvíjí se dál v:
  * [Vzájemné zkoušení se](/aktivity-na-opakovani/vzajemne-zkouseni-se.md)
  * [Otázková eliminace](/aktivity-na-opakovani/otazkova-eliminace.md)

## Domácí příprava cvičícího

* [ ] \(Volitelné\) Připravit prostředí pro psaní otázek \(např. sdílenou složku na Google Drive\)
* [ ] \(Volitelné\) Zkontrolovat otázky, které vytvořili studenti

## Domácí příprava studenta

* [ ] Vymyslet a sepsat 5 otázek
* [ ] \(Volitelné\) Zkontrolovat otázky další skupině
* [ ] Na základě zpětné vazby \(od cvičícího, pokud neproběhl předešlý bod\) upravit znění otázek

## Průběh aktivity

### Postup práce

1. Studenti vytvoří skupinky tak, aby celkový počet skupin byl dělitelný dvěma.
2. Každá skupinka dostane za úkol vymyslet několik otázek, které testují porozumění daného tématu.
   * Tématem a zároveň zdrojem může být poslední přednáška nebo cvičení, nebo několik stránek z literatury.
   * Otázky mohou být s volbou možností nebo s otevřenou odpovědí.
   * Vhodný počet otázek je zhruba 5: dbejte na kvalitu, ne na kvantitu.
3. Otázky sepíšou, a to pokud možno online \(například do Dokumentu Google\).
4. Kontrolu vzniklých otázek provede:
   * buď cvičící,
   * nebo jiná skupinka -- dvě skupinky si vymění otázky vzájemně.
5. Studenti dostanou zpětnou vazbu na kvalitu vymyšlených otázek, a to:
   * buď od cvičícího,
   * nebo od jiné skupinky.
6. Na základě zpětné vazby upravit znění svých otázek, aby byly co nejvíc kvalitní.

### Časté chyby studentů a nápovědy

* Studenti často formulují otázky nejednoznačně: není pak zřejmé, na co se ptají.
  * Poskytněte jim krátký souhrn zásad tvorby kvalitních testových otázek \(TODO link\)

### Otázky do diskuse

* Co jste se dozvěděli během tvorby otázek?
* Co jste objevili při kontrole otázek druhé skupiny?
* Co vám dala zpětná vazba \(od cvičícího nebo od jiné skupiny\)?

## Vzorové řešení

1. Příklad otázky testující pochopení vyhodnocení výrazu v Pythonu:
   Jaký je výsledek vyhodnocení výrazu `13 > 4*3 and not 1/3 == 0.33`? \(Volná odpověď\)
2. Příklad otázky testující zapamatování klíčových slov v daném programovacím jazyku:
   Který příkaz slouži na okamžité ukončení cyklu? a\) continue, b\) break, c\) while, d\) for

## Možná rozšíření

* ???

## Autor

* Valdemar Švábenský



